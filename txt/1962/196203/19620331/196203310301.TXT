〖ZQ/总期〗1770〖-ZQ/总期〗
〖RQ/日期〗19620331〖-RQ/日期〗
〖BH/版号〗03〖-BH/版号〗
〖TH/条号〗1〖-TH/条号〗
〖BT/标题〗冬夜杂咏〖-BT/标题〗
〖ZZ/作者〗陈毅〖-ZZ/作者〗
〖LM/栏目〗进军号〖-LM/栏目〗
〖GJ/关键〗诗歌〖-GJ/关键〗
〖TC/体裁〗诗歌〖-TC/体裁〗
〖ZW/正文〗
    1960年冬夜大雪，长夜不寐。起坐写小诗若干段，寄兴无端，几于零乱。迄今事满一年，不复诠次。送登《诗刊》，以博读者一粲。
    1961年12月1日仲弘记
    青松
    大雪压青松，青松挺且直。
    要知松高洁，待到雪化时。
    红梅
    隆冬到来时，百花迹已绝。
    红梅不屈服，树树立风雪。
    秋菊
    秋菊能傲霜，风霜重重恶。
    本性能耐寒，风霜其奈何。
    幽兰
    幽兰在山谷，本自无人识。
    只为馨香重，求者遍山隅。
    含羞草
    有草名含羞，人岂能无耻。
    鲁连下帝秦，田横刎颈死。
    故乡
    去冬回故乡，别来四十年。
    老屋办公社，处处有余闲。
    公社遍故乡，到处是桑园。
    蚕娘两万人，一年八季蚕。
    公社如星火，其势必燎原。
    世界大公社，期以五十年。
    吾读
    吾读渊明诗，喜其有生趣。
    时鸟变声喜，良苗怀新穗。
    吾读杜甫诗，喜其体裁备。
    干戈离乱中，忧国忧民泪。
    吾读太白诗，喜有浪漫味。
    大不满现实，遂被游仙醉。
    吾读白乐天，晓畅有深意。
    一生事白描，古今谁能继。
    吾喜长短句，最喜是苏辛。
    东坡胸次广，稼轩力万钧。
    一闲
    志士嗟日短，愁人知夜长。
    我则异其趣，一闲对百忙。
    编者附注：
    陈毅元帅的《冬夜杂咏》，原诗共二十八题，在《诗刊》1962年第一期发表。我们这里只转载了其中的八题，特此说明。
〖-ZW/正文〗
