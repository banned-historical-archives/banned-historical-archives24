〖ZQ/总期〗7183〖-ZQ/总期〗
〖RQ/日期〗19770910〖-RQ/日期〗
〖BH/版号〗05〖-BH/版号〗
〖TH/条号〗5〖-TH/条号〗
〖BT/标题〗怀念无产阶级革命导师毛主席（渔家傲）〖-BT/标题〗
〖ZZ/作者〗郭化若〖-ZZ/作者〗
〖GJ/关键〗诗词〖-GJ/关键〗
〖TC/体裁〗诗歌〖-TC/体裁〗
〖ZW/正文〗
    （一）
    地动山崩天柱折，万方哀恸悲声咽。拟赋挽歌心欲裂，挥泪血，群山枫叶都红彻。
    日山韶山消积雪，乾坤扭转豺狼灭。盖世丰功昭日月，光皎洁，威名远播千秋业。
    （二）
    回首当年初创业，罗霄山上红旗揭。妙计神兵频奏捷，新路辙，东风星火燎原烈。
    塞外吹来风雨雪，雄关漫道真如铁。天暂江河巧跨越，惊险绝，岷山过后三军悦。
    （三）
    暴浪东来危且急，同仇御侮纡筹亟。敌后挥戈终退日。凭独立，人民战法真无敌！
    早料奸谋争果实，枝枪粒弹休交给。虎穴会谈超剑戟。谁察识？义军早亦磨刀毕。
    （四）
    天半乌云疑蔽日，奇谋成竹胸中织。转劣为优凭并力。能致敌，示形造势凶顽栗。
    逐鹿中原摧腐逆，渡江百万雄师疾。廿二年来征战激。沧桑易，金陵城上红旗立。
    （五）
    战后江山需整饬，东邻炮火临边逼。民族牺牲宁献极，出师急，援朝誓把强凶抑。
    飞渡绿江如霹雳，三年奋战狼嗥寂。帷幄运筹遥制敌，创奇绩，板门笑赋凯旋什。
    （六）
    变起宫廷惊一瞥，乌云滚滚阵营裂，十月故乡遭浩劫。冰雪冽，红旗而今谁承接？
    旭日东移光澄澈，擎天有柱坚逾铁，独挽狂澜开伟业。云散灭，五洲震荡风雷烈。
    （七）
    八亿神州山屹立，春城扫净重门辟。朝野五洲来络绎，欣聚集，万隆原则交酬密。
    世界区三分友敌，折冲樽俎奇谋溢。谈笑风生人赞啧，深分析，诗词更有凌云笔。
    （八）
    掀起风雷除丑恶，五洲震撼人惊愕。千万红兵同踊跃，齐欢乐，史无前例新英作。
    血色金瓯求永烁，远谋自有深韬略。勋业得人堪付托，承继恪，大旗高举冲天锷。
〖-ZW/正文〗
