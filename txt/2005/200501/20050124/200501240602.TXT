〖ZQ/总期〗17181〖-ZQ/总期〗
〖RQ/日期〗20050124〖-RQ/日期〗
〖BH/版号〗06〖-BH/版号〗
〖TH/条号〗2〖-TH/条号〗
〖BT/标题〗遗愿〖-BT/标题〗
〖ZZ/作者〗史州〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗副刊〖-BM/版名〗
〖TC/体裁〗诗词〖-TC/体裁〗
〖ZW/正文〗
    编者注：
    高歌大刀曲，抗倭东海边。
    东戎来投笔，习文复学剑。
    战地印捷报，号外传前线。
    征程万千里，域外染烽烟。
    风霜强肌骨，热血炼肝胆。
    勤以补愚拙，勉力多奉献。
    岁华驹过隙，倏忽鬓毛衰。
    乐天悟物理，日知录余篇。
    风云有不测，沉疴竟缠绵。
    千日伴病榻，坦然对心田。
    神龟有竟时，哲人无永年。
    生死寻常事，叶落归自然。
    行将别尘世，绝笔留遗言：
    平生崇俭朴，后事务从简。
    讣告暂缓发，办毕致一笺。
    免却告别仪，敬谢赠花环。
    家不设灵堂，亦不响哀弦。
    书斋悬小照，犹如在生前。
    浣旧作寿衣，切勿新购添。
    骨灰省置盒，旧物续前缘。
    终老半山园，归宿雨花间。
    树葬忠魂亭，追随众先贤。
    白首偕老伴，松林共长眠。
    泉下两相知，共浴艳阳天。
〖-ZW/正文〗
