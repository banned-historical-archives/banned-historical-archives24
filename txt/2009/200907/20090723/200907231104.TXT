〖ZQ/总期〗18822〖-ZQ/总期〗
〖RQ/日期〗20090723〖-RQ/日期〗
〖BH/版号〗11〖-BH/版号〗
〖TH/条号〗4〖-TH/条号〗
〖BT/标题〗望海潮〖-BT/标题〗
〖FT/副题〗闻海军舰艇出航亚丁湾有感〖-FT/副题〗
〖ZZ/作者〗董澍〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    威灵冲刺，琼华飞舞，霜驹电掣争先。惊瀑坠云，狂飙振雪，分崩玉垒银山。鼍鼓撼重渊。看鲲尾翻覆，鹏翼回旋。逝者如斯，问谁当此截波还？
    瀛洲总费魂牵。算人生自古，好梦难圆。查实路遥，麻林石烂，新村望断楼船。王道幻虚烟。叹虎门横锁，沽口崇垣。无奈西来海气，吹破紫宸关。
    休达城下，加莱滩外，曾经几度征幡。洋上马夫，牢中舰队，空余贝壳斑斓。昙现一时间。怅神圣之角，斜照阑珊。哈得孙河，莫斯科水变星躔。
    东风拂面轻寒。正霓旌匝地，号响开天。遥瞩启明，纷披曙色，潜龙欲试翩跹。谈笑扫腥。过暗礁稠迭，花彩连绵。晴鸽高吟共我，层浪起和弦。
〖-ZW/正文〗
