〖ZQ/总期〗19100〖-ZQ/总期〗
〖RQ/日期〗20100427〖-RQ/日期〗
〖BH/版号〗11〖-BH/版号〗
〖TH/条号〗1〖-TH/条号〗
〖BT/标题〗玉树参天赋〖-BT/标题〗
〖ZZ/作者〗李东东〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    青海有玉树，飞来白云边。巍巍名山宗，浩浩江河源。四野葱茏处，风吹草低，牦牛之地；五色斑斓时，雪映花繁，歌舞蹁跹。唐蕃古道，遐时文成金城西去，汉藏执手，羌笛悠远；康巴新域，迩来粉壁朱墙东向，百代相谐，科学发展。
    时维庚寅，序属季春，三江之源，风云丕变。地动山摇，青天白日蒙尘；房倒屋塌，千家万户罹难。居庙堂之高忧其民，大纛煌煌，运筹帷幄，军令如山。处江湖之远忧其君，铁骑莽莽，决胜千里，救民倒悬。旌旗指处，三军用命，时不过旬，兵发逾万。攀峰不畏高，涉险不畏难，千里赴戎机，关山度若飞，众志弥坚。
    登高一呼，山鸣谷应，十亿神州，八方驰援。地无分南北东西，人无分少壮苍颜，同声相应，同气相求，辅车相依，共赴国难。人饥若己饥，人溺若己溺，济袍泽不惜倾囊，拯羸弱何惧艰险。高岸为谷，深谷为陵，江山不可复识；永不抛弃，永不放弃，生死不离家园。壮举震古烁今，大义动地感天。最喜废墟书声朗，光照华夏青史五千年。
    黄钟大吕，盛世长歌。春去千魂归兮，秋来万姓平安。壁立千仞，玉树临风；海纳百川，三江溯源。神州有界，大爱无边；青海动地，玉树参天。更历春秋五度，再看风起云涌处，新校园，新家园。
〖-ZW/正文〗
