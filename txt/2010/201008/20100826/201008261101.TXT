〖ZQ/总期〗19221〖-ZQ/总期〗
〖RQ/日期〗20100826〖-RQ/日期〗
〖BH/版号〗11〖-BH/版号〗
〖TH/条号〗1〖-TH/条号〗
〖BT/标题〗铁道大学赋〖-BT/标题〗
〖FT/副题〗为石家庄铁道大学（原解放军铁道兵工程学院）创办60周年作〖-FT/副题〗
〖ZZ/作者〗李东东〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    ――为石家庄铁道大学（原解放军铁道兵工程学院）创办60周年作
    ■李东东
    铁道大学，欣逢甲子，燕赵金秋，时维庚寅。桃李天下，契阔音问，少长咸集，追昔抚今。高谈阔论处，卓荦为杰；腾蛟起凤时，胜友如云。
    遥忆当年披戎装，举军旗，耀军徽，铸军魂。硝烟方尽兴大业，志在四方献青春。逢山开新路，遇水架高桥，不坠青云志，永驻奋斗心。铁轨浩浩十万里，拔关夺隘，气益雄浑。大军莽莽十五万，筚路蓝缕，以启山林。敢忘千秋家国事，居安乐，思忧患，百万大裁军。官兵挥泪卸绿装，志不改红心。铁军黄埔映肝胆，一脉传，铁色存。
    合抱之木生毫末，九层之台起累土。严谨治学，精心育人；山高水长，似海师恩。先生三千，传道授业，释疑解惑，教诲晨昏。后学六万，焚膏继晷，手不释卷，业精于勤。借他山之石攻玉，如切如磋，如琢如磨，俱收并蓄；以华夏经传正本，上下求索，闳中肆外，与时俱进。慎思明辨，学以致用，读万卷书，行万里路，栉风沐雨，扑面征尘。
    铁道大学，位石家庄，春秋六十，历历耕耘。三迁校址，两番改制，七度更名，一朝出新。关山何迢迢，云天何渺渺，中华逢盛世，神州有铁魂。任重道远，更上层楼，十年树木，百年树人。
〖-ZW/正文〗
