〖ZQ/总期〗19368〖-ZQ/总期〗
〖RQ/日期〗20110120〖-RQ/日期〗
〖BH/版号〗11〖-BH/版号〗
〖TH/条号〗4〖-TH/条号〗
〖BT/标题〗重上西藏〖-BT/标题〗
〖ZZ/作者〗喻晓〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    水调歌头
    重上西藏
    （外三首）
    ■喻晓
    重踏通天路，再上地球巅。仰头殿阙高耸，金顶耀云边。山列银装玉树，江绕奇峰危岸，随处舞经幡。佛地梵曲永，未见鹤成仙。
    车笛响，城市闹，是尘寰。飞机好似鹏鸟，扶摇上青天。铁轨欲穿星斗，寒月荒原有伴，巨手拂云烟。历史须人创，宏图起雪原。
    沁园春
    昆仑山
    千山之祖，万水之源，天上庭闱。望琼楼玉宇，银光灿灿，冻石寒鸟，暖气微微。莽原无极，彩云有根，雪舞苍穹漫天飞。撩仙帐，看山川素焰，何等娇媚。
    旷野旌旗生辉，送兵站车龙去又回。叹空气稀薄，猛禽忧安；荒原艰苦，勇士临危。奉献堪嘉，牺牲可敬，独步霄壤立伟碑。且斟酒，仰英雄无悔，壮我军威。
    七律
    咏松
    奇花嘉木共繁荣，
    倜傥风流数茂松。
    一柱青光如玉塔，
    四时绿袖似兵戎。
    凌寒孤远非夺翠，
    经岁刚严不改容。
    最喜隆冬迎瑞雪，
    银盔铁胄是英雄。
    五律
    咏柳
    园中生万木，妩媚推柔枝。
    烈日裁金线，清风浣绿丝。
    晨晴翩鹊影，午暗袅莺姿。
    长袖为君舞，飘然浪漫时。
〖-ZW/正文〗
