〖ZQ/总期〗19526〖-ZQ/总期〗
〖RQ/日期〗20110627〖-RQ/日期〗
〖BH/版号〗06〖-BH/版号〗
〖TH/条号〗5〖-TH/条号〗
〖BT/标题〗游记咏怀（七首）〖-BT/标题〗
〖ZZ/作者〗柴祥群〖-ZZ/作者〗
〖FL/分类〗EI278〖-FL/分类〗
〖LM/栏目〗诗歌〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    游记咏怀（七首）
    ■柴祥群
    登威海刘公岛
    甲午之辱犹在心，沉舰烂舸聚冤魂。
    操练尽弛成儿戏，武备皆废尚虚文。
    骄奢淫逸寻常事，辱国丧权何须论。
    今闻惊涛频拍岸，犹似亡人不平音。
    登阳关遗迹
    一骑雄关凭大荒，思接千古意茫茫。
    风拥黄沙树做仆，月被边城尘乃霜。
    丝绸古道石如阵，戈壁朔漠砂似枪。
    莫叹当年征人苦，我辈登临亦望乡。
    游新疆天山天池
    山高与天齐，积雪作云飞。
    瑶台临仙境，映照白云归。
    游扬州瘦西湖
    湖光伶仃瘦，水色潋滟寒。
    杨柳自依依，不系千年船。
    鸣沙山月牙泉
    两山峙巍压云低，风刀砂剑仄相逼。
    新月半弯带恨生，宛若苍天泪一滴。
    南京怀古
    六朝往事逐逝波，水天如旧韵非昨。
    王谢堂前燕息影，秦淮河畔纱笼月。
    将相王侯成垒土，佳人才子化浅歌。
    临风一掬杞人泪，唯见此景扮山河。
    雨中大连
    雨中青山披蓑衣，鸦雀如墨染铁枝。
    海不扬波春睡久，淡淡烟岚送君归。
〖-ZW/正文〗
