〖ZQ/总期〗19676〖-ZQ/总期〗
〖RQ/日期〗20111124〖-RQ/日期〗
〖BH/版号〗11〖-BH/版号〗
〖TH/条号〗3〖-TH/条号〗
〖YT/引题〗破阵子〖-YT/引题〗
〖BT/标题〗作战指挥中心见闻〖-BT/标题〗
〖ZZ/作者〗杨森〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    （外二首）
    ■杨 森
    放眼连天炮火，凝神动地嘶鸣。激荡沙场屏幕显，变幻风云耳目明。网连千里兵。联指运筹帷幄，平台处置轻盈。斗智如棋相对垒，竞勇攻防任纵横。三军谋打赢。
    水龙吟
    观舟桥旅长江架设浮桥演练
    大江翻滚东来，雄涛激拥腾空舞。战舰溅雪，飞舟斩浪，地摇江举。汽笛连营，门桥竞发，握龙骑虎。正急流澎湃，滩危航险，苍茫地，桥横渡。铁甲披烟裹雾，枕波涛，隐雷藏怒。经年累月，耕江牧海，军中劲旅。夏日谈兵，秋风说剑，气吞强虏。望霞红水艳，山青野阔，阵严新戍。
    望海潮
    鼓浪屿远眺
    雪涛擂鼓，石礁盘浪，东南一屿中横。晖映碧波，沙推翠树，斑斑点点金鳞。涨落远边声。望天高海阔，云淡风馨。壁隐碉楼，犹闻烈焰卷旗旌。成功注目沧溟。问潭中日月，圆缺阴晴？阿里涧深，基隆港浅，明明灭灭游灯。水急浊波兴。叹经年漂泊，羁旅孤零。洗尽浮尘劫难，海峡共潮生。
〖-ZW/正文〗
