〖ZQ/总期〗20166〖-ZQ/总期〗
〖RQ/日期〗20130328〖-RQ/日期〗
〖BH/版号〗011〖-BH/版号〗
〖TH/条号〗4〖-TH/条号〗
〖BT/标题〗酒泉子・藏地十八忆〖-BT/标题〗
〖ZZ/作者〗郭岚〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    ■郭 岚
    《诗经・小雅・采薇》云：“昔我往矣，杨柳依依；今我来思，雨雪霏霏。”余辞别京华赴藏地戍边已近8载，乡情友情亲情无一日不系挂心间，可谓“悲歌可以当泣，远望可以当归”。今癸巳春至，思情更切乎，乃书藏地十八忆以遣之。
    长忆友人，人在征途难长伴。身向雪域情无间。暖意入琴弦。 举头咫尺凝天汉。宝马嘶风侧耳畔。别来几向梦中看。岁月催人还。
    长忆友人，人在边地常思弄。侠骨柔肠欲断魂。想时泪沾襟。 羌笛吹向萧关去。征鸿点破空云碧。别来随风几度春。何日再相逢。
    长忆友人，人在高原浑无语。一声弹指流年失。惟见情依依。 万家灯火边陲寂。血洒关山剑锋利。别来邀尔空举杯。不敢解征衣。
    长忆友人，人在关山思如絮。登高犹怨江水迟。相会可有期。 壮年不识愁滋味。老来更觉终无悔。别来行色染白眉。红云次第飞。
    长忆友人，人在雪域景色阔。万里关山云漠漠。客思从谁托。 春来花发柳垂塞。征鞍挂枝岂敢殆。别来壮歌向天涯。愿将忠骨埋。
    长忆友人，人去燕来春又至。马踏关山啼声疾。处处闻鸟啼。 鸟啼散落还有聚。人聚离合在梦里。别来谁见青山姿。风雪意归迟。
    长忆故乡，乡水多情应笑我。兀立荒原唱风歌。断肠碎烟波。 游丝依旧荷花里。白浪赤条无忧戏。别来回眸一望时。焉然白头飞。
    长忆故乡，乡语浓浓乡情寄。牧笛萦绕梦分离。客愁静夜思。 跃马冰河关山度。寒云衰草似共舞。别来君问归有时。春风可得知。
    长忆故乡，乡上炊烟绕天际。眼前江水发幽思。春寒试征衣。 独背斜阳巡边地。谁唱阳关风声起。别来赋诗与君知。梅谢雪中枝。
    长忆故乡，乡下村姑今在否。桃花流水映嫩肤。目断春草苏。 离人临风边塞树。建勋传得凝情处。别来不见一行书。意在落花无。
    长忆故乡，乡里社火彻红夜。乡外万里肠欲绝。横笛夕阳斜。 笛声吹散树梢雪。征蹄踏破关山月。别来滋味耐人嚼。思情蘧然觉。
    长忆故乡，乡曲悠悠惹人醉。斜风细雨不知归。沧浪孺子知。 浮云万里烟波客。长使征衣自得乐。别来燃枝点壮歌。知音有几何。
    长忆父亲，父是去年声尚在。岁到今夕音凄月。人倦总算歇。 自古忠孝难遂愿。吾戍边关终是憾。别来清明黄土添。思念泪眼穿。
    长忆父亲，父驾仙鹤辞西去。风絮飘残添愁曲。离人月影虚。 羌笛依约悲咽泣。断扬天涯凌风翼。别来泪浸征人衣。壮怀未可期。
    长忆父亲，父化青山芳草祭。母泪窗前独自倚。凄清照鬓丝。 风吹须髯浑似戟。塞鸿飞鸣知人意。别来思父悲戚戚。遥奠雪中递。
    长忆父亲，父少从戎铮骨竖。历经沧桑了未吐。青冢草木书。 征鞍不见父引路。寒风萧瑟何以度。别来耳畔有琴哭。梦到晚凉初。
    长忆父亲，父去九霄云天外。儿在边地思深哉。人去不复来。 道骨仙风音犹在。谁弄鼙鼓鸣边塞。别来释尽雾雨霾。赤诚荡胸怀。
    长忆父亲，父在天堂应慰藉。儿守边陲志未移。时闻戍鼓击。 犹记当年赴藏地。父语声声响耳际。别来扬尘征马驱。为有清风徐。
    （癸巳春记于西藏山南）
〖-ZW/正文〗
