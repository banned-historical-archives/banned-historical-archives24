〖ZQ/总期〗20397〖-ZQ/总期〗
〖RQ/日期〗20131114〖-RQ/日期〗
〖BH/版号〗011〖-BH/版号〗
〖TH/条号〗4〖-TH/条号〗
〖BT/标题〗神游九寨〖-BT/标题〗
〖ZZ/作者〗李路标〖-ZZ/作者〗
〖FL/分类〗EI278〖-FL/分类〗
〖LM/栏目〗长征〖-LM/栏目〗
〖BM/版名〗长征副刊〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    九寨，神哉。盘古辟地，神斧落处，划隔世胜境；女娲补天，遗落仙草，成遮天林森；嫦娥思羿，痛弃宝鉴，化彩潭神水。
    九寨，异哉。居南而高寒，一日可观四时之景；位高而暖润，一地能察九天之色。林深多异物，鸾凤鸣啼，猿猊腾跃。仙果挂树梢，绛珠藏草棘。雪山温泉融一池，云雾秋水共一色。
    九寨，美哉。山峦叠嶂，雪峰高耸，集天下奇峰绝岭于一壑，五岳失色，黄庐羞现。林荫蔽日，依翠揽绿，奇花异草相拥作伴，珍禽怪兽隐匿成趣。水深潭静，如泪如梦，至清至纯，蝶翅扇皱一池秋水，锦鳞惊飞一行白鹭。
    九寨，缘哉。溢美之景，想往已久。非山高路远，非案牍缠身，畏化境染尘缘，忧胜地遭亵玩。思之愈久，爱之愈深。不求拥有，但愿梦长久。
〖-ZW/正文〗
