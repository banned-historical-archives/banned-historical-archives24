〖ZQ/总期〗20429〖-ZQ/总期〗
〖RQ/日期〗20131216〖-RQ/日期〗
〖BH/版号〗003〖-BH/版号〗
〖TH/条号〗6〖-TH/条号〗
〖BT/标题〗嫦娥赋〖-BT/标题〗
〖ZZ/作者〗李东东〖-ZZ/作者〗
〖FL/分类〗V〖-FL/分类〗
〖BM/版名〗要闻〖-BM/版名〗
〖TC/体裁〗文艺作品〖-TC/体裁〗
〖ZW/正文〗
    昊昊青天，无尽处，弹指间金乌西坠；淼淼碧水，有穷期，顾盼时玉兔东升。女娲补天，精卫填海，五千载烟云奔来眼底；羲和驭日，嫦娥奔月，八万里河山跃上笔端。
    夫明月者，天之魂魄，一掬清光，万家忧乐。缺而又圆，不辞春往秋来；亏而复盈，不废潮起潮落。新月如钩，清晖半环，初升碧水楼台。弦月如弓，晓星相伴，斜挂柳梢松间。满月如轮，蟾光照夜，辉映长河大漠。春有元宵，火树银花，南国画鼓喧街，北地兰灯满市。秋有月夕，飞镜重磨，海上千帆棹影，天涯万里归客。
    夫嫦娥者，月之魂魄，长袖起舞，广寒寂寞。后羿射日，红弓白箭，七尺之躯撼天，九曜之光烛地。嫦娥护药，乘风归去，高处琼楼玉宇，坐看牵牛织女。银烛霜冷，天阶露重，吴刚伐桂，白兔捣药，年年清幽似昔，夜夜霓裳向隅。不胜寒，思人间，梦里无边锦绣，灵槎难渡星河。
    今之嫦娥，探月工程，扶摇青冥，笔走龙蛇。或谓航天事业，巍巍三座丰碑，一曰人造卫星，二曰载人航天，三曰深空探测。或谓探月工程，煌煌三步征途，一者绕月探测，二者落月勘察，三者地月往返。筚路蓝缕，宁移骥骜之气；面壁破壁，不坠鸿鹄之志。经天纬地，彰显国力军威；步月登云，振奋民族精神。一帜璀璨，九州J腾，自胜自强寰宇；五大系统，万众兜鍪，问候问鼎苍穹。
    岁次丁亥，序属三秋，嫦娥一号，乘云凌霄。中华民族千年奔月梦想，蟾宫折桂；深空探索宇宙奥秘时代，苍昊开帷。全月影像，三维地形，元素分布，月壤厚度，劲书科研硕果，摹画婵娟蛾眉。岁在庚寅，时维国庆，嫦娥二号，再探月宫。使命承前启后，佳音超期服役。地面精准测控，天上详察月貌。近会图塔蒂斯，远叩浩瀚太空。岁值癸巳，季逢大雪，嫦娥三号，漫步虹湾。成功着陆，巡视勘察，互拍成像，地月遥控，丕业比肩美俄，勋绩超迈前贤。一而再，再而三，奋飞八十万里，云天豪宕；聚大观，权胜境，寄情十三亿众，人民翘盼。
    公羊传经，司马记史，备述华夏风云际会；三江挥翰，五湖泼墨，极写神州英雄辈出。指南一卷，熠熠旁日月；胸中万象，浩浩挟宇宙。有瑜亮之智，有贲育之勇，仰之可以安先烈，俯之可以慰物望。放眼两个百年，军工报国，勇攀高峰；功垂九鼎春秋，赤心为民，精诚奉献。中国梦，志在民族复兴，凤翥八极，率土小康；探月梦，宏愿人类文明，龙翔五洲，巡天河汉。
〖-ZW/正文〗
